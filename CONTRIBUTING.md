# Kiel kontribui

La celo de tiu ĉi deponejo estas esti listo de liberaj Androidaj aplikaĵoj, kiujn eblas aŭ eblus uzi en Esperanto sendepende de elektita sistema lingvo. La aplikaĵoj devas plenumi jenajn kondiĉojn:

* Esti sub permesilo (licenco) listigita sur la [listo de liberaj permesiloj kongruaj kun GNU GPL](https://www.gnu.org/licenses/license-list.html.en) eldonita de Fondaĵo por Libera Programaro (_Free Software Foundation_, _FSF_).
* Havi publikigitan sian fontokodon.
* Ne enhavi kodajn partojn, kiuj estas t.n. _[binary blob](https://eo.wikipedia.org/wiki/Duuma_malliberumo)_ aŭ kiuj estas eldonitaj sub alia permesilo ol tiu menciita supre. Tio ne koncernas artaĵojn, dokumentadon kaj tiparon, kiuj devas esti eldonitaj sub libera permesilo, eĉ se ne rekte priskribita de FSF kiel kongrua kun GNU GPL kaj/aŭ GNU FDL.
* La programo devas ebligi elekti lingvon alian ol estas la ĉefa sistema lingvo. Tiel povos uzi la programon Esperante ankaŭ homoj, kiuj ne volas aŭ ne povas instali alternativajn Androidajn operaciumojn.
* La programo devas esti en Esperanto aŭ devas ebligi tradukon al Esperanto (ĉefe teĥnike, sed se tio estus relevanta ankaŭ kongrue kun ĝiaj komunumaj aŭ similaj reguloj) sendepende de tio, ĉu per rekta ŝanĝo en la kodo aŭ per eksteraj tradukaj servoj.

## Kiel proponi aplikaĵojn sur la listo
* Se la de-vi-proponata programo ne estas ankoraŭ sur la listo kaj ĝi plenumas kondiĉojn por esti tie, bv. rekte krei [tirpeton](https://github.com/Venca24/esperanta-telefono/pulls) (_pull request_) aŭ skribu la proponon al [problemoj](https://github.com/Venca24/esperanta-telefono/issues) (_issues_).
* Se la aplikaĵo ebligas elekti Esperanton kiel lingvo nur sur certaj versioj de Androidaj operaciumoj, bv. skribi ankaŭ ekde kiu versio eblas elekti Esperanton kaj aldonu ekrankopiojn, kiuj montras, ke la aplikaĵo funkcias en Esperanto.

---
Tiu ĉi projekto estas plene libertempa, neprofitcela kaj nepagata.